TO BE DONE
抄本：Ken, Jack

Start from 2:18:06
各位市民大家好啦，噉我係馮敬恩。噉今日之所以會拍呢條片呢，係因應香港民族黨嘅陳浩
天嘅邀請啦，噉佢邀請我出席星期五晚即係今晚嘅即係喺添馬公園嘅和平集會啊，噉但係因
為我自己本身有要事冇辦法出席啦，噉所以我亦都好希望拍一條片去以示支持啦，亦都係去
分享吓我一啲嘅睇法嘅。噉首先我多謝陳浩天嘅邀請啦，同𠹺一眾嘅technician哥哥或者姐
姐啦，噉我自己搞呢啲科技嘅嘢比較technical。

Good evening everybody, I’m Billy Fung. I’m recording this video today because
Chan Ho-Tin from the Hong Kong National Party invited me to the Tamar Park
peaceful rally tonight but I had other plans, so… I would still like to make a
video to show my support and share my views. Firstly I’d like to thank Chan for
inviting me, and the technicians present today.

喂噉今日呢噉我相信大家出席呢個集會呢，噉其實大家嘅訴求都非常一致㗎啦，就係強烈噉
樣讉責呢，就係選管會嘅選舉主任呢，係可以透過佢個人嘅主觀臆測同𠹺主觀嘅想像呢，去
因應某一啲候選人嘅政治取態啦、港獨嘅主張啦，然後取消佢哋獲初步民意授權嘅提名，拒
絕確認佢哋作為立法會選舉嘅候選人嘅資格嘅。
I believe that the attendees here today are here for a common purpose: To
condemn the reutrning officers in the Electoral Affairs Commission for using
their subjective judgement and feelings to cancel citizen-backed nominations,
refusing to qualify them as LegCo election candidates.

嗱，當選舉主任佢哋呢個嘅行動、呢個決定一做咗出嚟嘅時候呢，其實每個市民嘅被選舉權
啦，同𠹺每個選民嘅選舉權啦，其實都被剝削嘅。我舉陳浩天為例啦，噉佢係有意參選成為
新界西嘅立法會議員啦，噉於是佢就獲初步民意授權之後入紙係嘛、填表申請提名，但係去
到後來，就因應選舉主任嘅決定而無法取得候選人嘅資格。而喺嗰刻起，佢嘅被選舉權已經
被剝削。

而我身為一個新界西嘅選民呢，我冇辦法投選陳浩天成為我喺立法會入面嘅代議士，喺嗰…
喺當選舉主任剝奪佢作為一個候選人嘅資格嘅時候呢，我嘅被選舉權…我嘅選舉權呢，亦都
一併噉樣被剝奪咗。噉因此呢今次件事呢唔單單淨係影響咗係希望參選嘅人，而係每一個選
民，其實佢哋嘅…選舉權呢，其實都係被剝削。而呢一啲選舉權同𠹺被選舉權係一個天賦人
權，只要一個人身而為人都不應該係受到剝削嘅。



噉其實呢一個做法呢係為香港嘅政治制度或者香港行之有效嘅制度係做咗一個最壞嘅示範，
就係原來行政手段係可以以一個人嘅政治主張去粗暴噉樣干預，或者去拒絕一個有意參選成
為候選人嘅人嘅參選資格㗎喎。假設我哋今日爭取緊真普選一人一票票值均等係嘛，而且係
有公民提名作為其中或者係唯一嘅選舉途徑嘅提名途徑，原來行政手段仍然係有機會，亦都
喺今次先例之後仍然係一個可行…對於佢哋係一個可行…可能係一個可行嘅手段，去到粗暴噉
樣干預係嘛，一個獲得初步民意授權嘅人嘅參選資格㗎喎－－因應佢嘅政治主張同𠹺理念。
唩，呢個係一個好恐怖嘅事情。

噉我都知道今日睇緊呢條片、聽緊呢條片嘅人未必個個都係自願聽㗎。可能企喺側邊嗰啲人
呢…係咪呢局住聽。可能你未必認同所謂真普選、未必認同呢啲噉嘅條例，或者你認同中國
式嘅民主，係嘛，要有八三一框架、要有提名委員會，請你…我哋換個角度去想一想，係嘛
，喺…如果喺一個提名委員會入面你作為一個提名委員會嘅成員，你嘅政治特權就係可以去
提名一個特首嘅候選人，而當你提名咗一個特首嘅候選人嘅時候原來政治嘅手段－－未必係
選管會㗎，可能係其他嘅政治手段可以搋奪一個人嘅，係嘛，嘅…嘅資格嘅，係嘛－－而令
到你嘅提名嘅特首候選人係不能夠成為特首候選人嘅。噉其實呢件事係相當之兒戲同不能夠
接受㗎。噉但係喺…覺得…大家可能覺得係天方夜譚啦，噉其實正所謂柏林圍牆嘅倒下、蘇聯
政權嘅瓦解係嘛、林峯攞亞太區最受歡迎男歌手就證明呢個世界上係冇嘢係冇可能㗎啦。唩
，你就…你想像吓一個選舉係由梁振英主導嘅行政機關嘅管治底下，可能有一屆嘅選舉係由
梁振英同曾鈺成一齊出嚟選嘅，係嘛啊？你諗一諗，其實…其實真係冇嘢冇可能吖嘛，right
？噉所以…所以我好希望就不論你係支持民主，定係支持中國式嘅民主，係嘛；你支…你係建
制嘅，定係你係非建制嘅，其實係因應今次選…舉主任做嘅呢個做法，其實已經開咗好壞嘅
先例，而每一個人都有可能喺不同程度受…受到呢一個決定、呢個先例所有嘅…所帶嚟嘅負面
影響㗎。因此我希望大家可以－－即係尤其係本身唔係好認同、唔係好知究竟發生咩事嘅人
呢可以，即係充份噉了解呢個情況。
噉目前呢可以做嘅方法呢有兩個啦，噉就係選舉呈請同𠹺就住確認書去做一個司法覆核，但
可惜呢啲手段呢動輒都要花費兩三年，兩三年嘅光景之後呢可能我哋可以喺立…法庭入面呢
取得一個公道嘅裁決，但係所謂justice delayed is a justice
denied，係嘛吖？三數年之後可能我哋喺…法院入面尋找到一個所謂公道嘅裁決，但係喺呢
一刻我哋嘅選舉、我哋嘅選舉權、我哋嘅被選舉權已經遭受到選舉主任嘅一己之意呢，嚟到
去剝奪咗。噉因此假若你還是相信香港嘅政治制度或者香港行之有效嘅制度呢，係健全同𠹺
有效的話呢，恐怕呢個殘酷嘅事實呢讓到你失望喇。
噉樣最後呢，其實我…我喺道亦都感…深切感受到同大家一樣，都係咁無力嘅，都係好frustr
ate，唔知自己可以做啲乜嘢。呢個亦都令到我諗起有一次同一個…我喺最近擺街站嘅時候亦
都有啲市民走嚟同我講…有個嬸嬸同我講就話：「香港離開咗中國不能夠作甚麼。」嗱當期
時我係Ｒ爆頭，我就同佢解釋，喂其實中華民共和國（按：應為「中華人民共和國」）係４
９年立國；香港開埠已經一百幾年。其實，咁如果喺冇中華民共和國（按：應為「中華人民
共和國」）嘅時候香港係點生存嘎呢？吓嘛？都唔好講其實喺歷…回顧返歷史大部分時間都
係…吓嘛？我哋沿海嘅香港…吓嘛？被…都係去…去救濟返中國大陸嘎啦。咁…點解離開咗中國
唔能夠生存呢？係咪？

咁當然亦都係牽涉到一個問題就係我哋今日講嘅政治理念，我哋今日講香港獨立，係可能好
崇高，係嘛？好多人會覺得係一個信仰，冇可能嘅吓嘛？但係我哋就要問當我哋frustrate
嘅時候，我哋就要坐低，去諗一諗，我哋點樣可以將一個所謂嘅信仰政治拉落去一個現實政
治入面，去劃出一條我哋認為可行，而且行之有效嘅路線圖，去convince，去說服一啲市民
跟住我哋一齊行。

例如我哋…有一日，好似鄭南榕先生所講：「當家作主要勇氣，民主正義出頭天。」我哋有
一日，要…可以當家作主喇，我哋覺得香港嘅政制係應該點行呢？我哋覺得香港嘅經濟結構
，產業結構應該點樣做呢？點樣可以喺均衡咁樣去參與國際社會唔同嘅事宜呢？亦都係喺經
貿上面不必係一定靠攏中國，而係可以面向寰宇呢？嗱呢啲東西呢，我都需要諗，而點樣行
，香港嘅產業結構應該點樣做呢？亦都係需要諗。

譬如，再舉個例子啦，我自己都係一個門外漢嚟嘅。香港嘅工業呢其實喺隨住中國…中華民
共和國（按：應為「中華人民共和國」）喺七十年代嘅改革開放啦，同埋後來我哋同中共簽
署ＣＥＰＡ…兩次簽署ＣＥＰＡ之後呢，其實係有幾度去北移嘅。香港嘅工業呢其實係被淘
空咗嘅，即所謂喺…喺可以用於出口嘅國際嘅…用於出口國際嘅工業上面被淘空咗。咁就要問
嘅就係：哎我哋點樣可以回復返好似過去我哋會出口成衣，我哋出口玩具，出口唔同嘅塑膠
製品，以至到同…同一時間亦都輸出我哋嘅文化，令到國際社會係繼續同香港有一個良性嘅
互動同埋溝通，繼續去關注香港呢？而唔係知道我哋慢慢咁樣去靠攏中國，而只（以致？）
係需要同中國溝通即可呢？嗱呢啲問題呢其實都係需要我哋去思考，而亦都係正正就將，好
似啱啱所講，將一個信仰帶落去一個現實政治入面去將佢付諸實行，係一個我哋需要諗嘅一
個藍圖嚟嘎。咁所以，而去諗呢啲藍圖嘅時候呢，唔係話上吓facebook好frustrate，或者
係上吓高登咁就可以完成。而可能係需要做唔同嘅資料搜集，去睇唔同嘅文獻，參考其他…
譬如加泰隆尼亞、台灣等等嘅經驗，去得返嚟嘅。咁所以，目前，可能係好灰，冇實際嘅工
作做到出嚟係可以有實際嘅果效（？）。

2:27:50

嗱我今日唔打算喺道評論選舉啊，嗰啲形勢啊乜乜…嗰啲嘢吓，噉但係我哋知道目前係冇…任
…即係冇乜可…喺我認知底下唔係好有一啲係獲得即時果效嘅行動可以做到出嚟或者一啲做法
可以做到出嚟啦，或者有啲諗法，或者諸如此類。噉既然…趁呢段空窗期大家都frustrate…
我哋…覺得大家係可以一齊，可能約埋三幾個朋友去做呢一啲噉嘅research或者做呢啲噉嘅b
rainstorm去一齊去諗一諗。
最後呢我希望可以引－－係嘛啊？雖然我啱啱講嘅嗰啲嘢唔係好appealing啦係咪？好首先
道歉先。我最後希望可以引用即係邱吉爾喺二次大…世界大戰嘅時候英…當英國嘅軍隊喺法國
呢個戰場被打得一敗塗地…（嘆氣）…嘅時候嘅一個演講嘅其中一句吖，佢話we shall
never surrender, we shall never
surrender。假若我哋一息尚存，我仍然係希望大家可以無論喺各種嘅，即係用各種嘅途徑
、方法，只要大家啊幫到，就去推進香港奮進自強嘅道路，畢竟我哋都係為咗更好嘅香港，
更好嘅明天去到奮鬥。講嘢唔係好appealing，但係去到尾聲，感謝各位嘅聆聽啦同𠹺十一
分鐘我。多謝。

(Ending anchor)
